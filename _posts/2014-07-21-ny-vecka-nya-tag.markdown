---
author: Rasmus Nordling
comments: true
date: 2014-07-21 15:33:00
layout: post
permalink: /2014/07/ny-vecka-nya-tag.html
slug: private-eye
title: Ny vecka, nya tag!
categories: fun-recreation
---

Klappa takten alla måndagsbarn, *Bloggfest*, *bloggfest* hela da´n!

Sådär nu har jag fått sprida lite glädje och ska åter författa ett kortare inlägg så här på Niklas födelsedag (Grattis igen! 😀).

Ska lite snabbt bara kladda av mig min planering och sen få be om lite synpunkter och kritik.
Det börjar dra ihop sig och månaden lider mot sitt slut så därför har jag satt en deadline på måndag om sju dagar för att kunna ta det lite lugnt och typ finslipa de sista dagarna innan jag anser mig vara klar.

Planering så här långt:

- Mån 21/7 - Utöka spelmekaniken
- Tis 22/7 - Spelmekanik
- Ons 23/7 - Game Over logik
- Tors 24/7 - Putsa fasaden
- Fre 25/7 - Kung i baren
- Lör 26/7 - Långö Beach

Nu och några timmar framåt har jag tänkt sitta med spelmekaniken som är rätt tråkig för tillfället. Målet är att ändra flaggan så att den påverkas av gravitation och hissas med en kraft (force). Sedan flyger det in fåglar som det gäller att undvika annars får man hissa flaggan på nytt. Detta bidrar förhoppningsvis till ett mer dynamiskt spelande än att bara banka på sin mellanslagstangent så fort man bara kan, vilket i princip är spelet i dagsläget :P.
Sen på onsdag blir det till att fixa olika "slut". Det vill säga antingen vinner man och det blir ett lyckligt slut eller så förlorar man och det blir brustet hjärta.
Torsdag är tillägnad "puts av fasaden". Leka Picasso i GIMP och typ leta efter texturer och fina bilder att ha som grafik. Men man får inte glömma ljuden! Kan ju vara trevligt med en liten musikslinga och ett "pling" för varje flagga man hissar :). Animationer är ett stort KANSKE, låter så läskigt tycker jag. Sen på fredag kommer lön och jag förtjänar en stor öl. Innan jag går ut har jag dock planer på att fixa en startskärm / huvudmeny med instruktioner och bakgrundshistoria om våran flaggkille och Flagg-Ann (tack för namnförslaget, anonym).

Det här inlägget blev visst inte så kort ändå, men det går alltid fortare att läsa än vad det tar att skriva så det ska nog inte vara några problem. Säg till annars så får jag väl skriva kortare nästa gång. Eller så slutar ni bara att läsa om det är så besvärligt ;).

Här kommer nu...
[Länk till spelet](https://dl.dropboxusercontent.com/u/13154661/hug-website/flagfrenzy/flagfrenzy.htm), prova gärna och ge kritik.

Åter till arbetet!

/ Rasmus